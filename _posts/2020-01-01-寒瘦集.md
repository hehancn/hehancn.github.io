---
title: '旧体诗词'
date: 2020-01-01
permalink: /posts/jiutishici/
tags:
  - 旧体诗词
---

### 毕业离校

离校途中意未平, 知新回望望不清.

纷纭往事飘如梦, 形色诸君散作星.  

怯酒多年终醉酒, 晚晴所照尽伤情. 

去时又走来时路, 寂寞浮云共我行. 

(2020-06-21, 七律, 新韵)

注: 知新即知新楼, SDU的标志性建筑. 

### 无眠

卧铺途中梦不成，睡姿遍历已三更，窗前阵阵破风声。

 入睡停时非有限，晃床分布是均衡。东方未见一丝明。

(2019-10-31, 浣溪沙, 新韵)

### 听泉

水出同一口，路岔两支行。 

泉涌轰鸣里，录为来电铃。 

当空悬烈日，觉冷不禁风。 

只是手机响，难分假涌声。

(2018-07-22, 五律, 新韵)

### 夜路

快向灯光少处行，几时惆怅已狰狞。

暗嘲世上双照月，冷看人间传恨星。

重路远隔无恋念，寒风在侧不伶仃。

已然坦荡将归去，路至桥心步又停。

(2017-02-14, 七律, 新韵)

### 军训结束

目对军衣若有思，群山共我背相驰。

扬尘路上颇迷眼，走笔行间又乱词。

长以懒多行渐曲，竟因笑久话难直。

依稀迷彩谁经过？正是松林起浪时。

(2016-09-25, 七律, 新韵)

### 儒园

湖波犹有柳丝绿，高楼已失嬉闹声。 

辗转儒园无一句，情痴尽在默然中。

(2016-08-26, 七绝, 新韵)

### 夏夜再于星湖

去年夏夜时, 月寂蛙声盛。

人影倒湖心, 神黯单相送。

今年夏夜时, 风起蛙犹哄。

各自去天涯, 哭与歌谁共？

( 2016-07-07, 生查子, 新韵)

### 高考后

一 离校

一晌神游已响铃，入眼笔纸更煽情。

君知两日皆慷慨，谁见三年尽苟营？

笔下杂繁虽易简，心中沉重却难轻。

人稀日落昏风里，身向红楼背面行。

二 夜雨怀高三 

犹记红楼初去，神情数我飞扬。

挑灯题海更激昂。

书文批陈腐，衍数比猖狂。

而今只留慵懒，消磨烂漫时光。

无为有志最彷徨。

夜深惊梦处，风雨正敲窗。

(2016-07-06, 一七律, 二临江仙, 新韵)

注: 红楼，高三苦读之处。

### 醒夜口占

夜湿头重不堪睡，长街行处又西风。

无人解我春秋笔，背月吟诗问路灯。

(2016-05-27, 七绝, 新韵)

### 我  

一

笔下常吟风月，纸间爱写轻狂。

汉书宋史找文章，哪个放于心上。

昨日桥边醉倒，一翁邀我留香。

时人笑我臭诗腔，不入天子诗舫。

 二

笔起直掀江海，文成远荡风云。

杯前痛喊谪仙人，诗酒与我一论。

爱物不爱长物，敬天不敬天神。

对心对友且求真，闲管浮名做甚。

(2016-05-01, 西江月, 新韵)

### 岁末杂感二首

一

岁末登临感此身，楼头残日正西沉。

满城灯火侵轻梦，半壁昏明唤旧闻。

窗外何多无趣事，座中几个有知人？

不觉独立茫然久，毕竟余时只一春。

二

昔日红枫昔日月，今朝辗转眼前来。

湖边落木依稀尽，桥上幽人仍旧徊。

方觅凌波缥缈步，却嘲放浪不羁骸。

何当抑抑无言里，寒日苍天一色白。

(2016-02-07, 七律, 新韵)

### 中秋

人是逆行人，夜至中秋夜。

月朗正思君，料君应望月。

(2015-09-27, 绝句)

### 七夕

秋风秋雨不须凉，秋月七夕处处霜。

此瞬桥间无话语，当时地上有彷徨。

晚晴总把戚情动，夜色难将愁色藏。

最是相思堪一见，李杨何以笑牛郎？

(2015-08-20, 七律, 新韵)

### 夜送灵台上人二首

 一

几时顿醒只留香，人入波澜影渐长。

不晓女儿心下事，一天星斗正猜量。

二

波光桥影映人单，怀上心中两月寒。

怅望重遮明灭处，一城灯火已阑珊。

### 雨日二首

一 夜雨独坐

连日潇潇雨，时疑雁未飞。

桐枝声哽咽，蕉扇泪依稀。

愁坐轻斟酒，忽闻响叩扉。

坐惊喜迎去，风雨漫拂衣。

二 雨中抒怀

天地逆行客，笔丛驱走尸。

痴癫哭得句，寒瘦栗成诗。

暝暗云来重，昏黄日落迟。

车流稀落尽，风雨独归时。

(2015-08-07, 五律, 平水韵)

### 夏日闲想

笔墨蒸云气，凉清拜阙赊。

雨扬沐山绿，风漫栉条斜。

人荡三枝雀，蝉挥一片蛙。

高贤安若此？玄鬓不须嗟。

(2015-07-29, 五律, 平水韵)

### 闲吟三首

一 

俯眺高城万里风，烟楼渺渺远山融。

暮天澄澈悲鸣角，落日妖娆醉抹红。

去夕茅檐偏拭剑，今朝桂阁岂书空？

且看白浪飞湍里，多少风流仰止中！

二

帘外朦胧忆旧游，西园秉烛未曾休。

一樽清酒三分泪，五载离歌两处愁。

镜里新痕刻尘面，桥边旧浪打心头。

韵分又取当时字，人去中原第几州？

三 

岁岁蹉跎总是闲，临风一饮对江仙。

云中垂泪连丝雨，山下消愁漫霰岚。

莫教曲琴随故事，直将诗笔向青天。

世间醒醉何凭论?  也似清明也似癫。

(2015-07-26, 七律, 一二平水韵, 三新韵)

### 抒怀

怅饮愁无绪，对月说风流。

西亭独坐，试揽灯火快双眸。

直把长歌击筑，更向凭高酹酒，此夕欲何求？

语咽泪盈处，箧底蠹吴钩。

乘黄鹤，寻帝子，漫登楼。

谁人天上扬问，落魄老浮休。

往岁温柔几许，终付荒唐一梦，世事恨悠悠。

归去商歌正，幽寂笑来由。

(2015-07-15, 水调歌头, 平水韵)

### 怀人

月枕小楼酣睡，

壶举寒风独对。

初见悦怜时，

不似如今滋味。

谁醉？谁醉？

诗在酒中成泪。

(2015-06-06, 如梦令, 平水韵)

### 登高

朝露湿衣过，随钟见古台。

沧桑入风去，豪荡动潮来。

夙夜多忧己，乾坤一咏怀。

微光日将起，崇岭不遮白。

(2015-05-31, 五律, 新韵)

### 星湖夏夜

灯添柳绿却楼催，风语沧波黯转回。

落魄长徊月霜里，驱蛙不去更相随。

(2015-05-10, 七绝, 新韵)

### 请谢师

尝负嚣狂逆对师，此朝悔恨冷侵时。

空谈敬候程门雪，漫说围栽孔墓枝。

语忤伤情固应逐，识庸扰意却怀期。

唯将碧落平身去，报答经年不展眉。

(2015-04-30, 七律, 平水韵)

### 春日寻花

朝蹊清野静无车，隔叶闻音转见花。

红紫正言绝春色，忽来一白任风斜。

(2015-04-19, 七绝, 平水韵)

### 出塞

路尽极边里，随军过账前。

云归霞色暖，雁断角声寒。

大漠平残日，关山锁暮岚。

征人听驿马，此夜尽无眠。

(2015-04-06,  五律, 新韵)

### 记雨

荒城四月晚来春，朝始芳菲暮尽痕。

伫立黄昏白日冷，风绝雨语雨绝人。

(2015-04-05, 七绝, 新韵)

### 书愤

九州几处有男儿，风涌膻腥未裹尸。

不雪偏安家国耻，谁听闲怨女郎诗？

(2015-03-29, 七绝, 平水韵)

###  别友

饯酒阳关，折柳地，黯然时节。

穷目望，远方尘漫，叹嗟离别。

几许沉浮同撰写，尽将荣辱归书页。

把愁恨，痛举一樽倾，真情烈！

长亭暗，风吹彻。伤笛瑟，心悲切！

转身回望再，泪涌声咽。

莫笑丈夫含涕语，钟期去后于谁说？

已难言，纵暮老相思，余温热。

(2015-03-21, 满江红, 平水韵)

###  为二班赋

云变地阴何复晴？稷宫风雨读书声。

几时夙夜行间血，一道乡廷榜上名。

恨抚凌云心独壮，惜听流水意相鸣。

诚知此物天难有，年少矜豪聚义情。

(2015-03-14, 七律, 平水韵)

### 上元感怀

闲游花市步徐行，红火灯笼次第迎。

彩结长街锣鼓闹，香浮衫袖舞龙轻。

旧时柳下嗟司马，今日灯前诉孔明。

怯对上元万家月，浅吟低语一人情。

(2015-03-05, 七律, 平水韵)

注: 司马树, 晋大司马桓温所植之柳树。南朝宋刘义庆《世说新语·言语》:"桓公北征，经金城，见前为琅邪时种柳，皆已十围，慨然曰:'木犹如此，人何以堪！'攀枝执条，泫然流泪。"后因以喻时光流逝，年华易失.

###  岁末感怀

独对寒冬瑟瑟风，来时正值暮天红。

楼头残照暗明里，城上孤烟断续中。

久冀岁除欢未始，遥看乡路恨难终。

谁观明月不垂泪？一片归心客者同。

(2015-03-04, 七律, 平水韵)

###  元旦感怀二首

 一 

霓衣彩照翩跹舞，曲醉满堂梁绕声。

非是温情节时遍，飞花槛下动全城。

二

桂宫画殿灯红火，和曲从弦纵酒时。

此去残冬更漏尽，明朝依旧焕春期。

 (2015-01-03, 七绝, 平水韵)

### 秋日感怀

梦后来秋意，风霜响扣门。

凄旻衔半日，绛叶抹黄昏。

梅落飞惊寂，幽人远避喧。

徘徊情不定，一夜鹧鸪言。。

(2014年秋, 五律, 平水韵)